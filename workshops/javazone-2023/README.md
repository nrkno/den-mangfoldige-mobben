# JavaZone 2023

[Lenke til konferanseprogrammet](https://2023.javazone.no/program/49a61620-808c-461a-b06d-b8e252e99e01)

Varighet: 2 timer

## Sammendrag

Mobb-programmering er når hele teamet jobber om å løse én oppgave, på samme tid, samme sted og med én datamaskin. Det høres kanskje merkelig ut om man ikke har prøvd arbeidsmåten før, men vi mener at mobb-programmering skaper drivkraft og fokus, gir god kvalitet, og gjør teamet mer robust.

Opplevelsen av mobb-programmering blir ulik avhengig av personene i mobben og oppgaven som skal løses. I denne workshopen vil vi derfor utforske og reflektere over mangfold og utfordringer man kan erfare i en mobb.

Først gir vi en introduksjon til mobb-programmering, og vi definerer noen enkle kjøreregler for mobben. Deretter deler vi oss i flere mobber og løser en liten programmeringsoppgave, samtidig som vi øver på å arbeide etter mobb-reglene. Det finnes ulike strategier og mønstre for samarbeid i mobb. I siste del av workshopen vil vi prøve å identifisere hvilke mønstre og strategier vi erfarte i mobben, og diskutere hvilke mønstre som kunne ha løst eventuelle utfordringer.

Enten mobb-programmering er helt nytt for deg, eller du har prøvd det før og har mye å diskutere, vil du både kunne bidra og lære av denne workshopen!
